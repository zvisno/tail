### Жабка

Жабка скакала довкола, приг-скок, приг-скок. Її улюбленим словом було 'ква'. Вона була зелена і блискуча, як зірка. 
Жила біля озера, а іноді на футболці у хлопчика.
Жабка була занадто крихітною, щоб усвідомити, що озеро насправді маленьке і кругле. Щодня подорожуючи 
навколо нього, вона думал, що це 
якесь чудо, що вона йде вперед, але завжди повертається додому. 
Але ми, читачі цієї історії знаємо, що це взагалі то ніяке не чудо.

Якось вона завела дивну дружбу з мухою. Чому дивну? Бо жабки їдять мух. До того ж, ніхто не любить мух, але наша жабка 
була відкритою до світу, як книга до читача. Відповідно до одного психологічного тесту,
який вона колись пройшла, жабка була екстраверткою. Хоча це все це не те. 
Насправді, ця дружба розпочалась тому що муха знала багато 
цікавих історій, а також любила пригоди. Муха розповідала жабці багато історії.

Одного разу, вона розповіла історію як взяла участь в експерименті, здійсненому одним божевільним дослідником. 
Ця подія змінила її життя назавжди. Муха тоді дізналась, що вона смакує їжу лапками, а не хоботком, як здавалось раніше. 
Як це працює вам напевно хотілось би
знати? Дослідник запропонував мусі випити сироп, але за умови, що вона покладе свої лапки у воду. 
Звичайно муха погодилась, вона ж обожнює сироп.
"Ще б пак", - сказала муха. І ось, тільки вона зібралась пити сироп, вона дещо дивне зрозуміла.
Вона не могла його пити. Тоді дослідник запропонував
зробити навпаки: покласти її лапки в сироп і спробувати воду. І що ви думаєте? 
Муха ще ніколи в житті не пила такої смачної води. 
Боб,так звали дослідника, все їй пояснив. З тих пір муха знала, що вона особлива. А, так, муху звали Оленка. 

Так ось. Оленка була екстравагантна, модна і легка на підйом. 
Вона прилітала до озера щодня, сідала біля жабки і розповідала їй історії з минулого
або що трапилось протягом дня. Щодня жабка чекала на муху з нетерпінням, 
вона навіть намагалась пригадати якісь історії, або вигадати їх, щоб було що 
розповісти Оленці. Адже жабка не хотіла видаватись скучною і нецікавою.

Одного разу Оленка не прийшла, як завжди. Спершу, жабка подумала, що вона мабуть така нецікава мусі, що та знайшла когось іншого для своїх історій і анекдотів. Але згодом, жабці почало здаватись, що насправді щось жахливе
сталось з Оленкою. Бідна Оленка мабуть втрапила у павутину, або ж що гірше, людина її прибила. "Ні, ні, ні!" - Подумала жабка, хоча
їй здалось, що вона це прокричала. Вона почала плакати від безсилля. Але потім пішов дощ, тому не відомо, як довго жабка плакала.


Жабка не могла їсти в стані глибокого розпачу. Нащастя, наступного дня Оленка повернулась, виснажена і емоційна. Вона сказала жабці
що в неї сталось непорозуміння з вітром, тому що він був занадто сильний, між ними утворилося тертя. "Пробач, Жабо, за запізнення." - Тільки й сказала Оленка і розповіла жабці її накращу історію.
