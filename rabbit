### Зайчик Катя

Купляла сьогодні зайця знайомій дівчинці. Заєць ожив коли в нього напхали пуху. Коли ззаду його зашивали, 
я тримала його, щоб він не вирвався. 
Вдарив мене, коли я відрізала нитку, - сказав, що боляче. 
Потім ми купили йому шкарпетки і труси. Сказав, що мерзне в ноги. 
Здається, він хоче бути дівчинкою, тому ми при отриманні паспорту назвали його Катруся. 
Він був не проти. В нього сірі очі, а про вагу він просив нікому не розповідати. Ми з продавцем привітали 
його з днем народженням, всі потисли йому руку. Він правда трохи соромиться нових людей я так зрозуміла,
бо швидко заскочив в коробку. Поки їхала в трамваї, то сказала, що йому прийдеться переїхати в Україну,
що іншого виходу немає. Він не засмутився, а здається навпаки, зрадів. Сидить в коробці - вірші читає.
